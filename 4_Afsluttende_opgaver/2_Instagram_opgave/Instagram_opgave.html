<!doctype html>
<html xmlns="http://www.w3.org/1999/xhtml" lang="en">
	<head>
		<meta http-equiv="Content-Type" content="text/html; charset=utf-8" />
		<title>Instagram opgave</title>
		<meta name="author" content="ato" />
		<meta http-equiv="X-UA-Compatible" content="IE=edge" >
		<link rel="stylesheet" href="mp.css" type="text/css" />
        <style>
            .header {width:100%; max-width: 809px;}
        </style>
	</head>
	<body>
        <h1>Instagram opgave</h1>
        <img src="instagram-header-icons.png" alt="">
        <br>
        <img src="ikoner_danskFED-hvad.jpg" alt="">
        <p><i>Analyser argumentets opbygning via Instagram.</i></p>
        <img src="InstaUdklip.PNG" alt="">
        <br><a href="https://instagram.com/">Hent appen og opret dig som instagram bruger​</a>

        <h2>Leg (og lær) med argumentation og dens opbygning via video.</h2>
        <p>I denne opgave bruges videofunktionen i instagram. Instagram er et socialt netværk med en enkel billed/ videodelings funktion. Instagram kan bruges som app på smartphone og tablets men også bruges direkte fra en pc.</p>

        <h2>Indledende forberedelse</h2>
        <p>Det er en god idé at både kursist og lærer opretter en skolekonto på instagram. Den overordnede ide med instagram er, at man følger hinanden. Det betyder at man som bruger tilvælger at følge en anden bruger og derved ser de  fotos/videoer vedkommende deler.  I denne opgave skal alle kursister og læreren følge hinanden, derfor er et systematisk brugernavn som fx navn efterfulgt af klasse hensigtsmæssigt.</p>

        <h2>Opgaven</h2>
        <p>Kursisterne får, enten i grupper eller enkeltvis, et argument eller producerer et selv. Argumentet skal indeholde påstand, belæg, hjemmel og evt styrkemarkør og rygdækning. Disse argumenter “tilhører” nu den enkelte kursist/gruppe, men er tilgængelige og skal læses af alle. Herefter optager gruppen/kursisten deres eget argument i en kort videofrekvens med påstanden, et andet klip med belægget og afhængigt af niveau, evt et tredje med belæg, rygdækning og styrkemarkør.</p>
        <p>Herefter deles disse 2-4 klip, med de andre kursister (og læreren) via instagram og det er nu de andre kursisters opgave at give et svar på hvilken del af argumentet det enkelte videoklip er. Altså belæg eller påstand. Dette gøres ved at skrive en kommentar i kommentarfeltet under videoklippet. Læreren kan selvsagt selv deltage i kommentartråden under hvert videoklip og bede om uddybende forklaringer på evt. svar.​</p>
        <p>Opgaven kan løses uafhængigt af tid og sted. Derfor er det hensigtsmæssigt at læreren sætter en deadline og laver en opsamling på kommentare og svar. Dette kan evt gøres i fællesskab i klassen.</p>

        <h2>Omfang</h2>
        <p>Opgavens omfang afhænger naturligvis af klassens faglige og tekniske niveau. Nogle kursister er sandsynligvis allerede på instagram og disse kan evt forklare resten af holdet hvorledes oprettelse og funktionalitet er.</p>
        <p>Læreren kan afstemme niveauet ved at kursisterne blot skal optage påstand og belæg og senere udvide opgaven med hjemmel, styrkemarkør og rygdækning.</p>
        <p>Da “flowet” af videoer hurtigt kan vokse idet hver gruppe/ kursist uploader mindst 2 klip, er det en god ide at bede kursisterne navngive videoklippene efter gruppe/ kursistnavn.</p>

        <h2>Læringsmål</h2>
        <p>Målet med opgaven er at kursisterne både som afsendere og modtagere af klippene  skal analysere argumentets opbygning, argumentere for deres analyse og herigennem få en større bevidsthed om argumentation og retoriske virkemidler. Det at bruge instagram som værktøj, gør kursisterne selvproducerende på en enkel og hurtig måde, der er genkendelig fra deres hverdag.​</p>
    </body>
</html>