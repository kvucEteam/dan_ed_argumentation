<!doctype html>
<html xmlns="http://www.w3.org/1999/xhtml" lang="en">
	<head>
		<meta http-equiv="Content-Type" content="text/html; charset=utf-8" />
		<title>Vejledning til lærer</title>
		<meta name="author" content="ato" />
		<meta http-equiv="X-UA-Compatible" content="IE=edge" >
		<link rel="stylesheet" href="mp.css" type="text/css" />
        <style>
            .header {width:100%; max-width: 809px;}
        </style>
	</head>
	<body>
		<img class="header" src="argumentation-baggrund.jpg" alt="">
        <h1>Vejledning til lærer</h1>
        <img src="ikoner_danskFED-hvad.jpg" alt="">
        <p><b><i>Der arbejdes med:</b></p>
        <ul>
            <li>Begreber og metoder af betydning for skriveproces, skriftlige produkter og mundtlige oplæg</li>
            <li>Argumentation og argumentationskneb</li>
            <li>Retoriske virkemidler</li>
            <li>Visuelle og auditive kommunikationsformer</li>
        </ul>

        <p><b>Tilrettelæggelse:</b></p>
        <p>Forløbet er bygget op om video med speak, hvori teori om argumentets opbygning og appelformer formidles.</p>
        <p>Derefter følger øvelseseksempler, som afsluttes med opgaver.</p>

        <p><b>Forløbets omfang: </b></p>
        <p>10 lektioner​</i></p>

        <h2>Introduktion</h2>
        <p>​Dette forløb handler om appelformer og argumentation. Forløbet tager udgangspunkt i Kommunikationsstjernen​, og der arbejdes med teori om grundelementerne i argumentation og appelformer. Teorien afprøves i øvelser og opgaver.</p>

        <h2>Tema</h2>
        <p>”Argumentation” er tema for dette e-læringsforløb. Forløbets indhold og tilrettelæggelse er målrettet dansk FED. Vi tager udgangspunkt i kommunikationsstjernen og introducerer til argumentation, argumentationskneb og appelformer.</p>
        <p>Vi præsenterer teorien om de tre forskellige appelformer, Logos, Etos og Patos - om at vinkle sin kommunikation, så den er målrettet modtageren. Hvordan kan det, jeg siger, komme til at virke logisk, rigtigt for modtageren? Har jeg brug for at inddrage min egen erfaring og dermed troværdighed? Eller kan jeg overbevise min modtager ved at fremkalde følelser? – Vi har forsøgt at kredse om de gode eksempler.</p>
        <p>Desuden præsenterer vi Toulmins grundmodel om et argument og dets opbygning. Det er en kompleks model, og vi har derfor valgt kun at præsentere grundelementerne, påstand, belæg og hjemmel. Derefter henviser vi til dansk, niveau A, hvor der arbejdes med de øvrige elementer, styrkemarkører, rygdækning og gendrivelse.</p>
        <p>Sproglige virkemidler, (modsætning, gentagelse, varieret gentagelse, overdrivelse og underdrivelse, retoriske spørgsmål, ironi/humor/sarkasme/parodi) og Stilistik (grammatik og ordklasser) vil være naturligt at arbejde videre med for at supplere et forløb om appelformer og argumentation.</p>

        <h2>Formål</h2>
        <p>I Læreplanen for dansk E beskrives formålet:</p>
        <p>"(...) Undervisningen skal med udviklingen af danskfaglige kompetencer bidrage til at styrke kursistens evne til at håndtere informationer, gå bag om ordene og teksterne og forstå indhold og nuancer (…).”</p>

        <h2>Faglige mål</h2>
        <p>Vi har taget udgangspunkt i og ønsker at forløbet opfylder følgende i Læreplanen for Dansk D:</p>
        <p>"(...) Centralt i faget er det talte sprog (læse, lytte) og det skrevne sprog (læse, skrive). Sproglige, litterære og kommunikative aktiviteter indgår i et tæt samspil i både den receptive og den produktive dimension i faget.”</p>
    </body>
</html>